---
title: "Penimbangtara"
date: "2024-07-22"
img: "/img/projects/arbiter.jpg"
width: 3000
height: 2000
---

Bagaimana cara aku melihat watak-watakku baru-baru ini telah agak beubah. Aku sangka mereka adalah refleksi diriku, namun setelah memikirkan kesalahanku, dan akibat daripada itu, aku bagaikan menghalang mereka daripada potensi untuk menjadi lebih baik. Dengan itu, aku tidak mahu lagi mengaitkan diri dalam fantasi itu, dan mereka bebas melakukan apa sahaja, untuk hidupi diri mereka yang sebenar di dunia mereka, dan begitu juga aku di duniaku. Karya ini berdasarkan penerimaanku pada hakikat ini.

Aku mencampurkan gaya renderingku dengan lebih estetika anime, lebih-lebih lagi pada bahagian mata. Aku banyak menontoni vtuber-vtuber Hololive dan seterusnya pelukis-pelukis Jepun, dan aku begitu terpesona dengan kepelbagaian ciri-ciri, walaupun kelihatan derivatif pada jarak jauh. Aku berharap dapat membawa sifat perhatian kepada perincian ini dalam hasil karyaku. Mana tahu, ia dapat menebus pasaran yang lebih meluas.

Lagi satu, sepastinya tidak dipengaruh oleh Rover dari Wuthering Waves :3
