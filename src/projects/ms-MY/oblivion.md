---
title: "Kelupaan"
date: "2024-02-08"
img: "/img/projects/oblivion.jpg"
width: 2000
height: 3000
---

musik bonus: neras - Perilune

pada satu malam aku berada dalam keadaan yang begitu kosong. Diam membeku di jangka waktu tatkala aku memandang semula bagaimana aku mampu sampai sehingga hari kini. Pergelutan yang tiada penghujung untuk melakukan yang terbaik, ianya begitu menggerunkan dan mengecewakan.

_".. dan memenatkan."_

Aku tidak mampu mengeluarkan air mata. Bertahun hati ini dibajai sehingga membatu, bersama dengan kesedihan di dalamnya, meninggalkan aku kebas dan berat. Menelurusi arus kehidupan, aku hanya tertanya-tanya akan apa yang akan berlaku, walaupun ia begitu terang dan nyata.

Namun aku harus terus berjalan, kerana terdapat perkara dalam hidup, yakni Tuhan, keluarga dan rakan sejati yang memberikan aku asbab untuk menjadi diriku yang terbaik. Akan aku tebarkan segalanya.
